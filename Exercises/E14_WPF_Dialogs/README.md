# Övningsuppgifter med dialogrutor

## 1. Meddelande vid uppstart

Använd MessageBox i fönstrets konstruktor för att visa meddelandet "Application is about to start!". Visa ytterligare en MessageBox när fönstrets "Loaded"-event triggas där du skriver "Application started!".

## 2. Fråga vid avslut

Lyssna på fönstrets "Closing"-event och visa en MessageBox med frågan "Are you sure you want to quit?". Om användaren väljer "No", avbryt stängning av fönstret genom att sätta Cancel = true på CancelEventArgs-objektet som skickas med när eventet triggas.

## 3. App för att öppna och visa textfiler.

Skapa en applikation där hela fönstret består av en readonly TextBox. Programmet ska ha en meny med en File->Open som visar en OpenFileDialog, och en File->Exit som avslutar programmet.

När användaren valt en fil i OpenFileDialog så ska filen läsas in och visas i TextBoxen.

## 4. Text editor

Uppdatera appen från uppgift 3 så man även kan editera och spara filer.

Lägg även till scrollbars på din TextBox, om du inte redan har det.

Visa filens namn i fönstrets Title-property; om det finns osparade ändringar visa en * efter filnamnet. Om det är en ny text (ej inladdad från fil) visa "Untitled Document" istället för filnamnet.

Lägg till följande i menyn:

**File->New**  
Om man har osparade ändringar, visa en dialogruta som frågar om man vill spara först:
- **YES:** Spara filen om den redan har ett filnamn, annars visa en SaveFileDialog. Först när filen är sparad, töm textboxen.
- **NO:** Töm textboxen (och sätt Title="Untitled Document").
- **CANCEL:** Avbryt, och låt användaren fortsätta editera den osparade texten.

**File->Save**  
Om det är en "Untitled Document", gör samma som *File->Save As;* annars spara filen med det filnamn den redan har.

**File->Save As**
Visa en SaveFileDialog där det förvalda filnamnet i dialogboxen är det namn som filen redan har. (Om det är en "Untitled Document", visa "Untitled Document.txt" som förvalt filnamn).

**Lyssna på fönstrets Closing-event.**  
Om det finns osparade ändringar visa en MessageBox och hantera på liknande sätt som när man gör nytt dokument, men avsluta istället programmet.

Grattis, du har gjort en text editor!

***Extra-uppgift:*** *Lägg till en "Edit" meny med alternativ för Cut/Copy/Paste och implementera funktionalitet för dessa.*

***Extra-uppgift:*** *Lägg till en [\<StatusBar\>](https://wpf-tutorial.com/common-interface-controls/statusbar-control/) längst ner i appen, som visar vilken rad och kolumn textmarkören befinner sig på, samt totalt antal tecken i filen.*

## 5. Färgblandare

Skapa ett nytt program som har en knapp "Choose Color". När man klickar på knappen ska en ny dialogruta öppnas.

Lägg till ett nytt WPF-fönster i ditt projekt. Detta ska bli dialogrutan som öppnas från huvudfönstret.

Gör dialogrutan lagom stor för att få plats med en \<Rectangle\> som visar den mixade färgen; 3 slider som representerar värden för Rött, Grönt, Blått; samt två knappar "Cancel" och "OK".

På \<Rectangle\> kan du använda properties "Width" och "Height" för att sätta storleken; "Fill" och "Stroke" för att sätta färgen på rektangeln och rektangelns kantlinje. Det finns även en "StrokeThickness"-property.

Datorer använder oftast 24-bitars färgvärden, där färgen mixas av grundfärgerna Rött, Grönt, och Blått (8 bitar var). Ofta används även ytterligare ett 8-bitas värde för "Alpha", vilket representerar genomskinlighet. En färg med Alpha-värde 255 (högsta värdet) är helt ogenomskinlig, d.v.s man ser inget av bakgrunden igenom färgen. En färg med "Alpha"-värde 0 syns inte alls, utan man ser bara bakgrunden. Är Alpha-värdet 128 så är den en 50/50 blandning mellan bakgrunden och t.ex rektangeln som målas med färgen.

Dina 3 \<Slider\> ska alltså representer Rött, Grön, och Blått. Ha gärna en \<Label\> i anslutning till varje som visar för användaren vilken färg det är. Varje \<Slider\> ska kunna ställas till heltal från 0 till 255. När man ändrar värdet på någon av dem så ska färgen på rektangeln uppdateras för att visa den mixade färgen.

I code-behind skapa en "new Color()" med R, G, och B properties satt efter värden på dina 3 \<Slider\>. Kom även ihåg att sätta A-propertyn (alpha) till 255, annars syns inte din färg (default 0).

Skapa sedan en "new SolidColorBrush(myColor)" och använd den för rektangelns "Fill"-property.

Om du fått rektangeln att ändra färg när man drar i sliders så är du nästan klar. 

Lägg till en publik SolidColorBrush-property i din dialogbox som returnerar färgen, så att den går att läsa av efter vi stängt dialogboxen. Man ska även kunna sätta propertyn så att de 3 sliders initialisera med rätt RGB-värden, och rätt färg visas i rutan.

Gör så att knapparna sätter fönstrets DialogResult till false respektive true, samt stänger fönstret.

## 6. Färgpalett

Uppdatera huvudfönstret från uppgift 5 så att det istället för en knapp har en \<StackPanel\> med 8 \<Rectangle\> i.

När man klickar på någon av de åtta rektanglarna så ska dialogrutan för att mixa färger öppnas med de inställningar som matchar färgen på rektangeln man klickat på.

Man ska alltså kunna använda programmet för att ändra och ställa in färgerna på var och en av de åtta rektanglarna så att användaren kan skapa en egen palett av färger.

## 7. Pixel editor

Uppdatera programmet från uppgift 6.

Lägg till ett rutnät av 8x8 rektanglar, som visas under paletten.

Om man klickar på en färg i paletten ska den markeras (t.ex med "Stroke" och/eller "StrokeThickness) så man tydligt ser att den är vald.

Om man klickar på en ruta i rutnätet så ska den få samma färg som är markerad i paletten.

Om man högerklickar på en färg i paletten så ska dialogrutan för att ändra färgen visas.

Om man ändrar en färg som man redan målat med i rutnätet så ska alla rutor som använder den färgen uppdateras.

Grattis, du har gjort en pixel editor!

***Tips:*** *Använd MouseDown- eller MouseUp-eventet istället för Click-eventet, då den skickar med en MouseButtonEventArgs som du kan använda för att kolla vilken knapp man klickade med. Du kan även kombinera MouseDown med MouseMove så man kan hålla nere musknappen och rita i flera rutor utan att behöva klicka på varje.*

***Extra-uppgift:*** *Lägg till en meny där man kan ladda in och spara bilderna. Spara i binärt format där de första 24 (RGB * 8) byten är paletten, och de följande 64 (8x8) byten är palett-index för pixlarna. Kom ihåg att Visual Studio har en inbyggd hexeditor om du vill kontrollera innehållet i filerna.*

***Extra-uppgift:*** *Lägg till så man även kan se den pixlade bilden i litet format (utan rutnät) vid sidan av rutnätet man målar i.*